# Prehľadový článok o využití neurónových sietí

Cieľom prvého zadania je napísať prehľadový článok o možnostiach využitia neurónových sietí v rôznych doménach. Články sa píšu v skupinách 2 alebo 3 študentov. Zadania sú zverejnené a pridelené v prvom týždni semestra, študentom je pridelená jedna z tém uvedených nižšie, alebo môžu si sami navrhnúť tému, ktorá ale musí byť schválená cvičiacím.

Vypracovanie prehľadového článku v sebe zahŕňa rešerš vedeckých článkov kde sú prezentované aplikácie neurónových sietí v istej doméne. Práve preto pri hodnotení sa berie do úvahy kvalita použitých zdrojov, pričom prioritne by ste mali pracovať s vedeckými článkami alebo knihami. Vedecké publikácie nájdete napr. na [Google Scholar](https://scholar.google.com), [Science Direct](https://www.sciencedirect.com), [Web of Science](https://webofknowledge.com), [IEEE Xplore](https://ieeexplore.ieee.org/Xplore/home.jsp).

Pri písaní článku použite [šablónu dostupnú tu](sablona-na-clanok-ZNS-KKUI.zip). Alternatívne môžete použiť [IEEE šablónu pre vedecké práce](https://journals.ieeeauthorcenter.ieee.org/create-your-ieee-journal-article/authoring-tools-and-templates/ieee-article-templates/templates-for-computer-society-publications/). Rozsah článku je medzi 8 a 12 strán (4 a 6 v IEEE šablóne). Svoje články napíšte v LaTeXu, za použitie anglického jazyka môžete získať bonusové body.

Odporúčaná štruktúra článku:

1. Úvod – úvod a popis štruktúry článku
2. Špecifikácia oblasti aplikácie a popis problému – aký problém popisujete, ako môžu pomôcť pri riešení neurónové siete?
3. Prehľad aplikácií neurónových sietí – popis niekoľko prípadov použitia neurónových sietí pri riešení problému (literárny prehľad)
4. Prípadová štúdia – z výskumov uvedených v sekcii 3. vyberte jeden a popíšte ho podrobne
	1. topológia siete
	2. typ učenia, použitá chybová funkcia
	3. výsledky a vyhodnotenie
5. Diskusia – váš názor na stav aplikácie neurónových sietí, ďalšie možnosti ich využitia
6. Zhodnotenie a záver – popis súčasného stavu využitia neurónových sietí v doméne, možný výskum v budúcnosti
7. Použitá literatúra

## Témy

1. Využitie neurónových sietí v riadení autonómnych vozidiel
2. Využitie neurónových sietí v predikcii ekonomických javov
3. Využitie neurónových sietí v energetickom priemysle
4. Využitie neurónových sietí v detekcii kyberútokov
5. Využitie neurónových sietí v marketingu
6. Využitie neurónových sietí v diagnostike ochorení
7. Využitie neurónových sietí v meteorológii
8. Využitie neurónových sietí v testovaní počítačových hier
9. Využitie neurónových sietí vo vývoji počítačových hier
10. Využitie neurónových sietí v riadení dopravy
11. Využitie neurónových sietí v detekcii porúch priemyselných zariadení
12. Využitie neurónových sietí v spracovaní textu
13. Využitie neurónových sietí v generovaní textu
14. Využitie neurónových sietí v spracovaní zvuku
15. Využitie neurónových sietí v generovaní zvuku
16. Využitie neurónových sietí v detekcii plagiátov
17. Využitie neurónových sietí v personalizácii obsahu streamovacích služieb
18. Využitie neurónových sietí v antivírusových systémoch
19. Využitie neurónových sietí v podpore ľudí so zdravotným postihnutím
20. Využitie neurónových sietí v športovej analýze

## Deadline a odovzdávka
Deadline odovzdania je 21. 3. 2021. Súčasťou odovzdávky je aj prezentácia, ktorú odprezentujete na cvičeniach v 7. týždni. Zadania nahrajte cez MS Teams alebo zdielaním LaTeX projektu na [Overleaf](https://www.overleaf.com). Ak článok nahrávate na MS Teams, odovzdávka musí obsahovať PDF súbor článku aj zazipovaný LaTeX projekt.

## Hodnotenie
Za článok môžete získať maximálne 15 bodov, z toho 5 bodov dostanete za prezentáciu a obhajobu v 7. týždni. Ďalšie body sa udeľujú nasledovne:

* prehľad výskumu v doméne – 3 body
* popis vybraného riešenia – 2 body
* úroveň použitého odborného štýlu – 2 body
* kvalita použitých zdrojov – 2 body
* práca so šablónou – 1 bod
