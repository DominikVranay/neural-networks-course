# Prehľadový článok o využití neurónových sietí

Cieľom prvého zadania je napísať prehľadový článok o možnostiach využitia neurónových sietí v rôznych doménach. Články sa píšu v skupinách 3 alebo 4 študentov. Zadanie sú zverejnené a pridelené v druhom týždni semestra, študentom je pridelená jedna z tém uvedených nižšie, alebo môžu si sami navrhnúť tému, ktorá ale musí byť schválená cvičiacím.

Vypracovanie prehľadového článku v sebe zahŕňa rešerš vedeckých článkov kde sú prezentované aplikácie neurónových sietí v daných doménach. Práve preto pri hodnotení sa berie do úvahy kvalita použitých zdrojov, pričom prioritne by ste mali pracovať s vedeckými článkami alebo knihami. Vedecké publikácie nájdete napr. na [Google Scholar](https://scholar.google.com), [Science Direct](https://www.sciencedirect.com), [Web of Science](https://webofknowledge.com), [IEEE Xplore](https://ieeexplore.ieee.org/Xplore/home.jsp).

Pri písaní článku použite [šablónu dostupnú tu](https://github.com/ianmagyar/neural-networks-course/blob/master/assignments/sablona-na-clanok-ZNS-KKUI.zip). Alternatívne môžete použiť [IEEE šablónu pre vedecké práce](https://journals.ieeeauthorcenter.ieee.org/create-your-ieee-journal-article/authoring-tools-and-templates/ieee-article-templates/templates-for-computer-society-publications/). Rozsah článku je medzi 12 a 16 strán (6 a 8 v IEEE šablóne). Svoje články napíšte v LaTeXu, za použitie anglického jazyka dostanete bonusové body.

Odporúčaná štruktúra článku:

1. Úvod – úvod a popis štruktúry článku
2. Špecifikácia oblasti aplikácie a popis problému – aký problém popisujete, ako môžu pomôcť pri riešení neurónové siete?
3. Prehľad aplikácií neurónových sietí – popis niekoľko prípadov použitia neurónových sietí pri riešení problému (literárny prehľad)
4. Prípadová štúdia – z výskumov uvedených v sekcii 3. vyberte jeden a popíšte ho podrobne
	1. topológia siete
	2. typ učenia, použitá chybová funkcia
	3. výsledky a vyhodnotenie
5. Diskusia – váš názor na stav aplikácie neurónových sietí, ďalšie možnosti ich využitia
6. Zhodnotenie a záver – popis súčasného stavu využitia neurónových sietí v doméne, možný výskum v budúcnosti
7. Použitá literatúra

## Témy

1. Využitie neurónových sietí v automobilovom priemysle (autonómne vozidlá a kontrolné systémy)
2. Využitie neurónových sietí v ekonomike
3. Využitie neurónových sietí v energetickom priemysle
4. **Využitie neurónových sietí v kyberbezpečnosti** – Chocholáček, Labant, Tóth
5. Využitie neurónových sietí v marketingu
6. **Využitie neurónových sietí v medicíne (diagnostika a liečba)** – Hoško, Leščák, Neupauer
7. **Využitie neurónových sietí v predpovedi počasia a prírodných katastrof** – Čejka, Jenigár, Kiňo
8. **Využitie neurónových sietí vo vývoji počítačových hier** – Horňák, Varga, Vitko, Žingor
9. **Využitie neurónových sietí v riadení mestskej dopravy** – Kostka, Krajňák, Suchanič, Vojtko
10. **Využitie neurónových sietí v robotike** – Bank-Bedei, Paramonov, Replyuk, Shaban
11. **Využitie neurónových sietí v rozpoznávaní dezinformácií** – Kočkár, Kondáš, Krupáš, Szász
12. **Využitie neurónových sietí v spracovaní a generovaní obrazu** – Hudák, Jahňak, Lukáč, Novakovský
13. **Využitie neurónových sietí v spracovaní a generovaní textu** – Barabas, Burkuš, Kačeňáková
14. **Využitie neurónových sietí v športovej analýze** – Kotsur, Nosenko, Sushynskyi

## Deadline a odovzdávka
Deadline odovzdania je 27. 10. 2019. Súčasťou odovzdávky je aj prezentácia, ktorú odprezentujete na cvičeniach v 7. týždni. Zadania odovzdáte mailom na jan.magyar@tuke.sk alebo zdielaním LaTeX projektu na [Overleaf](https://www.overleaf.com). Ak váš článok posielate mailom, odovzdávka musí obsahovať PDF súbor článku aj zazipovaný LaTeX projekt.

## Hodnotenie
Za článok môžete získať maximálne 15 bodov, z toho 5 bodov dostanete za prezentáciu a obhajobu v 7. týždni. Ďalšie body sa udeľujú nasledovne:

* prehľad výskumu v doméne – 3 body
* popis vybraného riešenia – 2 body
* úroveň použitého odborného štýlu – 2 body
* kvalita použitých zdrojov – 2 body
* práca so šablónou – 1 bod
