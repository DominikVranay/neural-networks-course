# Trénovanie neurónovej siete Kohonenovho typu

Cieľom štvrtého zadania je implementovať neurónovú sieť Kohonenovho typu v Pythone. Počas riešenia nemôžete používať žiadne knižnice cieľené na vytvorenie takýchto sietí (používanie ostatných knižníc je povolené). Zadanie sa vypracuje v skupinách 2 alebo 3 študentov. Súčasťou riešenia je grafické rozhranie na zadávanie datasetu, a následné trénovanie Kohonenových sietí s vizualizáciou procesu učenia (vykreslenie Kohonenovej mapy).

## Štrukúra riešenia
Vaše riešenie sa skladá z troch častí:

1. **grafické rozhranie** – rozhranie je reprezentované dvojrozmerným priestorom, kde používateľ môže zadať inštancie dvoch tried. Cieľom Kohonenových sietí je potom vytvoriť zhluky pre tieto triedy.
2. **implementácia Kohonenových sietí** – trieda pre jednu konkrétnu Kohonenovu sieť (môže ale byť všeobecné riešenie). Kohonenova vrstva je dvojrozmerná. Implementácia musí obsahovať schopnosť siete učiť sa, a samotný proces učenia bude vizualizovaný opakovaným vykreslením Kohonenovej mapy (môžete použiť rozhranie z bodu 1).
3. **live ukážka funkcionality riešenia** – súčasťou odovzdávania zadania, kde predvediete funkcionalitu Vášho riešenia.

## Deadline a odovzdávka
Vaše riešenia odovzdajte do 7. 5. 2019 cez mail na jan.magyar@tuke.sk, následne zadanie musíte aj obhájiť (budú na to vyhradené cvičenia v 12. a 13. týždni). Odovzdávate ZIP súbor, ktorý musí obsahovať všetky Python skripty. Riešenie musí byť out-of-the-box, t.j. spustiteľné bez konfigurácie a zmien kódu.

## Hodnotenie
Za zadanie môžete získať maximálne 10 bodov, ktoré sa udeľujú nasledovne:

* grafické rozhranie – 2 body
* implementácia Kohonenovej siete – 2 body
* vizualizácia Kohonenovej mapy – 3 body
* live ukážka a obhajoba – 3 body

**Pozor: pre získanie bodov musíte mať implementované všetky časti aspoň čiastočne!**
