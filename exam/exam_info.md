# Organizácia skúšky

Na skúške z predmetu neurónové siete môžete získať 60 bodov, pričom k úspešnému ukončeniu predmetu potrebujete získať minimálne 31. Na termíny sa zapisujete ako zvyčajne na MAISe, kde budú zverejnené termíny.

Skúška sa skladá z dvoch častí: z praktickej a teoretickej. Na praktickej časti dostanete dataset, a vašou úlohou bude zadefinovať a natrénovať neurónovú sieť pre klasifikáciu pomocou knižnice Keras, pričom počas riešenia bude potrebné urobiť nasledovné kroky:

1. načítanie datasetu
2. spracovanie chýbajúcich údajov
3. výber príznakov
4. definícia siete
5. trénovanie siete
6. vyhodnotenie siete.

Vaše praktické riešenie potrebujete aj obhájiť, t.j. musíte byť schopní odpovedať na otázky týkajúce sa kódu (použité funkcie a ich parametre) a všeobecnej metodológie trénovania neurónových sietí. Za praktickú časť môžete získať maximálne 20 bodov, v teoretickej časti môžete pokračovať iba ak získate minimálne 11 bodov z praktickej časti. Praktickú časť môžete napísať na hromadnom termíne v prvom týždni skúškového obdobia (17. 5. - 20. 5.) alebo neskôr v deň ústnej časti (máte nárok aj na opravný termín z praktickej časti).

Teoretická časť bude čisto ústna, formou diskusie menších skupín niekoľko študentov. Všetky termíny budú online v prostredí Microsoft Teams, preto si prosím zabezpečte mikrofón aj kameru. [Otázky na skúšku nájdete tu.](skuska_otazky.pdf)